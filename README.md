# Taitaja 2022 web-kehitys laji tehtävät

## Semifinaali

### Ennakkotehtävä

Ennakkotehtävänä on luoda uudet, modernit verkkosivut yritykselle, joka on siirtymässä sukupolvelta toiselle. Nykyinen omistaja jättää yrityksen pojalleen, ja tämä haluaa päivittää yrityksen ilmeen vastaamaan nykyaikaisia standardeja. Sinun tehtäväsi on valmistella HTML/CSS/JS-prototyyppi, joka sisältää sisäänkirjautumissivun, etusivun parallaksielementeillä ja mallisivun sisällölle. Sivuston tulee noudattaa graafista suunnitelmaa, joka sisältää logon, värit, fontit, ja rautalankamallit. Sisäänkirjautumissivulla on huomioitava turvallinen kirjautuminen, ja etusivulla on esiteltävä yritystä, palveluita, ja referenssejä. Lisäksi tulee luoda mallisivu, joka on joustava käytettäväksi tarvittaessa. Tehtävän suorittamisessa on otettava huomioon innovatiivisuus, modernius, ja nykytrendit, ja lopullinen sivusto tulee testata W3C-validaattorilla ja Google Chrome -selaimella.

### Semifinaali

_HTML, CSS, JavaScript, PHP ja SQL_

Semifinaalitehtävän tarkoituksena on kehittää Ruosteinen Rauta Oy:lle yksinkertainen sisällönhallintajärjestelmä, joka mahdollistaa kotisivun tekstien päivittämisen ilman teknisiä taitoja. Tehtävänäsi on luoda Intranet-sivu, jossa kirjautuneet käyttäjät voivat hallita etusivun tekstiä, lisätä ja muokata sisältösivuja sekä hallita käyttäjätilejä. Sisällön tulee noudattaa graafista ohjeistusta ja olla responsiivista. Käyttäjärooleja ovat editori ja ylläpitäjä, joilla on erilaiset oikeudet. Ylläpitäjä voi myös luoda ja poistaa käyttäjiä. Lisäksi tehtävään kuuluu etusivun tervehdystekstin muokkaus, uusien sisältösivujen luominen, sisällön muokkaus ja poistaminen. Tietokannan turvallisuutta korostetaan salasanojen kryptauksella. Lopuksi on luotava readme-tiedosto sivustolle, jossa annetaan ohjeita ja huomioita tietoturvasta ja tietosuojasta. Tehtävään käytetään HTML5, CSS3, JavaScript, Node.js tai PHP sekä SQL kieliä, ja sivusto testataan W3C-validaattorilla ja Google Chromella.

## Finaali

Taitaja 2022 finaalitehtävänä on suunnitella, kehittää ja toteuttaa Luova Toimisto Ensemblen asiakkaalle, fysioterapeutti Anne Setälälle, uusi verkkosivusto liikunta- ja hyvinvointimatkojen markkinointiin ja ilmoittautumiseen. Tehtävään kuuluu asiakkaan vaatimusten mukaisen sivun suunnittelu, digitaalisen rautalankamallin luominen sekä sivuston toteutus kahdessa moduulissa. Ensimmäisessä moduulissa keskitytään suunnitteluun, asiakastyöhön ja projektinhallintaan, kun taas toisessa moduulissa toteutetaan sivusto asiakkaan graafisen ohjeistuksen ja teknisten vaatimusten mukaisesti. Arviointikriteereinä ovat tekniset taidot, määrälliset ja laadulliset näkökohdat sekä asiakastyöskentelyosaaminen.

### Moduuli A:

Moduuli A keskittyy verkkosivuston suunnitteluun asiakkaan tarpeiden perusteella. Kilpailijan tulee tuottaa digitaalinen rautalankamalli, esitellä se asiakkaalle ja valmistautua asiakastapaamiseen, jossa esitellään suunnitelmat ja saadaan asiakaspalautetta.

### Moduuli B:

Moduuli B:ssä kilpailijan tehtävänä on toteuttaa verkkosivusto asiakkaan vaatimusten ja aiemmin suunnitellun rautalankamallin mukaisesti. Graafisen suunnitelman noudattaminen on välttämätöntä, ja sivuston tulee olla responsiivinen ja optimoitu työpöytäkäyttöön.

### Moduuli C:

Moduulissa C kilpailija toteuttaa sivustolle intranetin ja ylläpitotyökalun, jossa hyödynnetään tietokantaa. Tämä mahdollistaa liikuntamatkojen lisäämisen, muokkaamisen ja poistamisen, ja tietokantaa käytetään palvelun sisällön tuottamiseen. Sivuston ylläpitäjän tulee pystyä kirjautumaan sisään ja tekemään tarvittavat muutokset.

### Moduuli D:

Moduulissa D kilpailijan tehtävänä on toteuttaa interaktiivinen karttatoiminto hyödyntäen avoimen lähdekoodin kirjastoja ja API:a. Karttaan tulee merkitä vähintään kolme liikuntamatkaa, ja käyttäjä voi tutustua niihin kartan avulla. Kilpailijan on myös huolehdittava ilmoittautumislomakkeen toiminnallisuudesta ja tietokannasta.

### Moduuli E:

Pikataivaltehtäviä yhden tunnin ajan aiheista HTML, CSS, JavaScript ja PHP. Yhden tehtävän kesto n. 5min.

### Moduuli F:

Opiskelijat työskentelevät pareittain. Tavoitteena on kehittää innovatiivisia ideoita, kuinka houkutella 50 kilpailijaa semifinaaliin lajiin 206 Taitaja 2023:ssa Espoossa.
